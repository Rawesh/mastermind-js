## Mastermind Javascript
Tijdens deze opdracht ga je het spel Mastermind programmeren in de web browser. Hierbij maak je gebruik van HTML, CSS en Javascript.

De opdracht bestaat uit twee type eisen, functionele eisen en technische eisen. Je moet aan alle deze eisen voldoen!

###Wat is Mastermind

![Voorbeeld](https://upload.wikimedia.org/wikipedia/commons/thumb/2/2d/Mastermind.jpg/220px-Mastermind.jpg)

Mastermind is een klassieker onder de spellen in logisch denken. De ene speler probeert de geheime code van de andere speler te ontrafelen.

De codemaker kiest in het geheim vier code-pionnen en plaatst deze in een gekozen volgorde achter het zichtschermpje. Het is toegelaten om twee of meer pionnen in dezelfde kleur te kiezen. De codemaker heeft de keuze uit zes verschillende kleuren. Dit is de verborgen code die de codebreker moet gaan ontrafelen.

In zijn beurt plaatst de codebreker vier code-pionnen naar keuze in de eerste lege rij. Nu geeft de codemaker met de sleutel-pinnen het resultaat:

* met rode/zwarte pinnen: hoeveel kleuren staan op de juiste positie?
* met witte pinnen: hoeveel kleuren komen wel in de code voor, maar staan niet op de juiste positie?

Met deze nieuwe informatie plaatst de codebreker vier volgende code-pionnen in de eerstvolgende lege rij.

###Functionele eisen
Functionele eisen beschrijven welke functionaliteit je eindproduct moet bevatten. Functionele eisen mogen nooit van technische aard zijn! Ieder persoon moet begrijpen welke functionaliteit de opdracht moet bevatten, ongeacht kennisniveau.

Het spel moet aan de volgende functionele eisen voldoen:
* De speler speelt de rol van de codebreker. 
* De computer (de code) speelt de rol van de codemaker.
* Ieder spel bestaat uit 12 rijen.
* Iedere rij bestaat uit 4 plaatsen.
* Het spel wordt gespeelt met 6 verschillende kleuren.
* Bij het resultaat van een rij worden de kleuren rood en wit gebruikt. Rood geeft aan hoeveel kleuren op de juiste positie staan. Met wit wordt aangegeven dat een kleur wel in de code voor komt, maar niet op de juiste positie staat.

###Technische eisen
Technische eisen beschrijven aan welke vakgerichte voorwaarden de opdracht moet voldoen. Bijvoorbeeld dat de opdracht in correct validerend HTML en CSS moet zijn geschreven. 

Het spel moet aan de volgende technische eisen voldoen:
* De presentatie van het spel is gemaakt door gebruik te maken van HTML en CSS.
* De logica van het spel is geprogrammeert in Javascript.
* Het spel genereert willekeurig (random) een kleurencode. 

###Bonus
* Het gehele spel is gemaakt door gebruik te maken van javascript objecten.
* Bij de start van een spel kan de speler kiezen hoeveel plaatsen en verschillende kleuren gebruikt worden.
